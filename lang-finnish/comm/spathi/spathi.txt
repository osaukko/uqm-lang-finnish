#(SORRY_ABOUT_THAT)	spathi-000.ogg
Huomio, iso, ilkeä, vihamielinen muukalaisalus joka leijuu yläpuolella selvässä hyökkäysvalmiudessa:
Tämä on spathikapteeni Fwiffo.
Tiedän, että aiotte kiduttaa minua, joten hoidetaanpa tämä juttu loppuun heti.
Kotimaailmani, Spathiwan, koordinaatit ovat 241.6, 368.7
ja ultrasalainen Spathikoodi, jonka vain minä ja muutama miljardi muu spathi tiedämme
on `Huffi-Muffi-Guffi'.
Pahoittelen sitä pikku mokaa laskeutumisaluksenne kanssa!
Olin niin pelästynyt kun se lähestyi alustani uhkaavalla tavalla että
Ööh
automaattiset puolustusjärjestelmäni tulittivat sitä kun se tuli liian lähelle.
Toivottavasti keneenkään ei sattunut!

#(identify)
Huomio, muukalaisalus: Ilmoittakaa keitä olette tai tuhoutukaa!

#(I_FWIFFO)	spathi-001.ogg
Tietenkin, tietenkin!
Kuten sanoin, olen spathien tyhjiöalus TähtiJuoksijan kapteeni Fwiffo.
Sensorimme ovat jäljittäneet saapumisenne tähän tähtijärjestelmään
minkä epäilemättä aiotte valloittaa
ja vaikka te saattekin ilman muuta tehdä sen, arvostaisimme suuresti
jos vain menisitte pois ja unohtaisitte että tätä tähtijärjestelmää on ikinä ollut olemassakaan, kiitos.
Jos ette mene, se tulee vaikeuttamaan suuresti isäntä-orja -suhdettamme Ur-Quanien kanssa,
jotka asettivat meidät tänne valvomaan Maakalaisia.

#(hi_there)
Heipä hei, ystävä! Tulemme rauhassa emmekä halua vahingoittaa sinua.

#(ARE_YOU_SURE)	spathi-002.ogg
Oletko varma?
Koska tuo toteamuksesi on yleensä vain kohteliaampi tapa sanoa
`Huomio, muukalaisalus: Ilmoittakaa keitä olette tai tuhoutukaa.'
Joka tapauksessa, Minä olen Spathikapteeni Fwiffo, tyhjiöalus TähtiJuoksijasta
joka on sijoitettu tähän aurinkokuntaan osana voimakasta Maavartio- tähtilaivuetta
jonka isäntämme Ur-Quanit perustivat tänne varmistamaan etteivät Maakalaiset yritä mitään temppuja.

#(dont_kill)
Älkää tappako meitä!

#(we_fight_1)
Hyökkäsitte laskeutujamme kimppuun -- tapoitte miehistöämme! Valmistautukaa kuolemaan.

#(we_fight_2)
Jo riittää limainen uikutuksesi. Me taistelemme!

#(OK_WONT)	spathi-003.ogg
Uh, okei... emmehän toki!
Muistakaa kuitenkin -- tämä tarjous voidaan perua milloin vain.

#(do_cultural)
Kehotamme teitä suorittamaan ne kulttuuriset toimitukset, joita lajinne tekee ennen kuolemaa.

#(WEZZY_WEZZAH)	spathi-004.ogg
Varmasti, mitä suopiollisin tuhoaja, kuten hyvin tiedetään, ennen tältä maalliselta kiertokäynniltä lähtemistä
kaikkien spathien pitää suorittaa lyhyt, haikea Wezzy-Wezzah -rituaali varmistaaksen turvallinen elo tuonpuoleisessa
ja sallimalla meidän täyttää tämä vaatimus, myönnetään sinullekin kuolemattomuus kauniissa spathitaivaassa
jonka taataan olevan ehdottomasti vapaa niinikään kuolemattomista hirviöistä jotka söisivät muuten meidät molemmat.

#(die_slugboy)
Kuole, etanapoju!

#(begin_ritual)
Voit aloittaa rituaalisi, ja jos saan tehdä pikku ehdotuksen: hoida se loppuun alle 2 minuutissa.

#(MUST_DO_RITUAL_AT_HOME)	spathi-005.ogg
Voi kurjuutta -- varmastikin niin laajasti matkustanut viattomien tuhoaja kuin sinä
tietää, että Wezzy-Wezzahin muodollisuudet eivät päde ellei niitä
suoriteta kotimaailmaamme, Spathiwaa, kiertävällä suurella kuulla,
joka on vain 143 valovuoden päässä, ja, jos oikein muistan,
..on erityisen kaunis tähän aikaan vuodesta.
Menemmekö sinne nyt?

#(you_wont_die_yet)
Koska olen armollinen, et kuole ennen kuin olet käyttänyt hyödyllisyytesi loppuun.

#(ETERNAL_GRATITUDE)	spathi-006.ogg
Ikuinen kiitollisuuteni on sinun, oi avuttomien olentojen tuhoaja.
Tällaisina aikoina olen pakotettu olemaan melkein, vaikka ei täysin, pahoillani
siitä että Ur-Quanit voittivat ja nöyryyttivät lajinne niin täydellisesti.

#(we_fight)
Nyt taistellaan!

#(pay_for_crimes)
Nyt teidän täytyy maksaa raukkamaisten isäntienne, pahojen Ur-Quanien, rikoksista.

#(CLUTCH_MAVEN)	spathi-007.ogg
Tässä vaikeassa tilanteessa mieleeni tulee se, mitä tarrautumisopastajani kerran sanoi minulle ennen ensimmäistä kuorenvaihtoani.
`Toisinaan vihollinen on niin nopea ja tie niin petollinen ettet voi enää paeta.
Silloin sinun täytyy kääntyä ja turvautua taistelemiseen
ja kaikella todennäköisyydellä kuolla hirvittävästi
mutta sitä ei koskaan tiedä milloin onni potkii, joten anti mennä!'

#(you_may_live)
Syvä omistautumisesi rituaaleillenne ja perinnäistavoillenne liikuttaa minua. Saat elää.

#(HONEST_AND_FRIENDLY)	spathi-008.ogg
Tämä ratkaisi asian, sillä olen nyt varma että olet rehellinen ja ystävällinen olento
jonka epäonnelliset olosuhteet - maailmankaikkeudet kohtuuton vihamielisyys 
pakottavat kulkemaan pitkin galaksia aluksessa, joka, sensorieni mukaan,
..soveltuu parhaimmin planeetanlaajuiseen hävitykseen.

#(what_are_coordinates)
Saattaisimme sinut mielellämme kotimaailmaasi. Mitkä ovat sen hyperavaruuskoordinaatit?

#(COORDINATES_ARE)	spathi-009.ogg
Ihmeellinen kotiplaneettani Spathiwa kiertää rataansa turvallisen matkan päässä Yuffosta, oranssista jättiläisestä
joka on hyperavaruuskoordinaateissa
hei -- odotas hetkinen!
Onko tämä joku Homosappien temppu saada selville kotimaailmani sijainti
niin että voitte käydä siellä kylvämässä tuhoa?!

#(tell_me_coordinates)
Kerro nyt ne koordinaatit, senkin muukalaiskoiranlima!

#(FAKE_COORDINATES)	spathi-010.ogg
Hmmm... Huomaan
Hyvä on sitten, uhkauksesi ovat pakottaneet minut paljastamaan tämän salaisuuden
Spathiwa on ensimmäinen planeetta katsoen tähdestä, joka on hyperavaruudessa (570.4, 979.5)

#(TOO_SCARY)	spathi-011.ogg
Sinulla on niin monta alusta laivastossasi, että teihin liittymisen sijasta
taidan vain pötkiä pakoon.

#(youve_got_me_all_wrong)
Ei, ei ei! Olet saanut aivan väärän käsityksen. Lupaan olla kiltti.

#(SORRY_NO_COORDS)	spathi-012.ogg
Ööh... enpä tiedä.
Haluaisin uskoa sinua, haluaisin todellakin, mutta riski kansaani kohtaan on liian suuri.
Taisin muutenkin juuri unohtaa koordinaatit -- katsotaan pystyisinkö muistamaan ne
en!
Pelkäänpä että ne ovat poissa ikuisesti, joten minun kiduttamiseni olisi aikasi tuhlaamista.

#(what_doing_on_pluto_1)
Mitä teet täällä Plutossa?

#(ABOUT_20_YEARS_AGO)	spathi-013.ogg
Noin 20 vuotta sitten tätä avaruuden aluetta hallitsi Vapaiden tähtien allianssin nimellä tunnettu löysä valtioliitto,
joka koostui näillä alueilla asuvista muukalaisista, jotka eivät halunneet tulla orjuutetuiksi.
He vastustivat uljaasti ylivoimaisia Ur-Quanien joukkoja
ja näytti jopa siltä, että he saattaivat ihmeen kaupalla voittaa Ur-Quanien yhdistyneen armadan
aina siihen asti kunnes Ur-Quanit voittivat heidät täydellisesti - tosiaankin, hävittivät heidät.

#(what_doing_on_pluto_2)
Mitä sinä siis TEET Plutossa?

#(WHEN_URQUAN_ARRIVED)	spathi-014.ogg
Kun Ur-Quanien armada saapui tähän aurinkokuntaan alistaakseen Maakalaiset muodollisesti,
Ur-Quanit esittivät ihmisille standardit orjien vaihtoehdot:
liittyä Hierarkiaan taisteluorjina, ja säilyttää osittainen autonomia, sisältäen oikeuden avaruusmatkustamiseen
tai tulla 'kesanto'lajiksi ja palata esiatomiseen raakalaisuuteen planeettansa pinnalla
suljettuna ikiajoiksi läpäisemättömän voimakilven alle.
Ihmiset valitsivat jälkimmäisen vaihtoehdon, ja vangittiin pikaisesti maan pinnalle
mutta Ur-Quanit eivät uskoneet että he tottelisivat rajoituksia... joten
he valitsivat pienen ryhmän Hierarkian taistelualuksia ilwrathien ja spathien laivastoista
luodakseen niin kutsutun Maavartion ja sijoittivat ne Maan kuussa olevaan tukikohtaan.

#(where_are_urquan)
Missä Ur-Quanit ovat nyt?

#(URQUAN_LEFT)	spathi-015.ogg
Isäntämme eivät pidä meitä kovinkaan hyvin informoituna tekemisistään
joten kaikki minkä tiedämme on että välittömästi viimeisen viimeisen Allianssin rodun alistamisen jälkeen
yehatien, luulisin
Ur-Quanit keräsivät Taistelulaivansa ja lähtivät kohti galaksin reunaa
käskien meitä tottelemaan orjalakeja tai kohtaamaan heidän vihansa kun he palaisivat.

#(what_about_other_races)
Tiedätkö mitään muista muukalaislajeista?

#(ABOUT_OTHER_RACES)	spathi-016.ogg
Tiedämme vain sirpaleita sieltä täältä mitä tapahtui eri roduille; esimerkiksi
kun heidät oli voitettu, yehatit liittyivät Hierarkiaan taisteluorjina
kun taas syreenit päättivät mennä orjakilven alle BugSquirtin tähtijärjestelmässä olevalle planeetalle.
Ei, ei se niin ollut -- unohdin sen nimen, missä muuten olinkaan?
Ai niin, shofixtit! He tuhoutuivat täydellisesti valtavissa 'kunnian lieskoissa'.

#(what_doing_on_pluto_3)
KERRO mitä oikein teet Plutossa, NYT!

#(what_about_yourself)
Entä sinä itse, Fwiffo?

#(ABOUT_MYSELF)	spathi-017.ogg
Minäkö? Tarkoitatko minua henkilökohtaisesti? Kuinka mukavaa kun kysyit!
Synnyin köyhänä, vihreänä kuorellisena, 18487-jäsenisen perheen nuorimpana.
Urosvanhempani piti tehdä ankarasti töitä elättääkseen meidät, hyvin ankarasti
mutta kaikki veljeni ja siskoni ja minä yritimme auttaa parhaamme mukaan.
Naarasvanhempi oli mukava ja ystävällinen meille kaikille.
Hän kerran jopa kutsui minua NIMELTÄ; hän sanoi
`Fwiffo! Fwiffo-kulta! Menisitkö vastaamaan ovelle? Luulen että siellä on joku.'
Millaista kohtelua! Kultainen muisto.
Kypsyin nopeasti hienoksi esimerkiksi lajistani, ja, vanhempieni avustuksella, saavutin itsenäisyyden.
Tarkemmin sanoen he kampesivat minut pois ovenpielestä ja vierittivät kadulle.
Täten valmistautuneena lähdin etsimään onneani.
Minulla oli suuria unelmia niinä päivinä, aivan, suuria unelmia!
Tiesin että jonain päivänä olisin suunnattoman rikas, tarpeeksi rikas hankkiakseni suuren, vahvasti puolustetun kartanon.
Kartanoani ympäröisivät valtavat maa-alueet, joiden poikki voisin liukua milloin vain halutessani!
Koskaan ei tietenkään voi olla liian varma ettei heti seuraavan pensaan takana piileskele hirviöitä
joten istuttaisin puita joihin kiivetä tasaisin, helposti saavutettavin välein.
Ja maailmanspathina tietäisin, että jotkut hirviöt kiipeävät puihin, vaikka yleensä eivät hyvin
joten käskisin palvelijoitani asettamaan kuhunkin puuhun korillisen täydellisiä kiviä
ei liian painavia, ei liian kevyitä -- täsmälleen oikeata kokoa, jotta niillä voisi heitellä hirviöitä.
Mietin, minkä värisiksi kivet maalattaisiin (akva, malva vai magenta)
kun vihanneskärry kiiti kallistellen alas katua kotini ulkopuolella ja iski minut tajuttomaksi.
Kun heräsin, olin tyhjiöalus TähtiJuoksijan, joka kulki kohti Maata, kannella.
Ilmeisesti olin ollut päästäni sekaisin pitkään onnettomuuden jälkeen
ja, joidenkin mukavien tuntemattomien avulla
minut oli vapautettu varoistani ja saatu liittymään laivastoon
missä olen, ikävä kyllä, palvellut viimeiset 25 vuotta.

#(STATIONED_ON_EARTH_MOON)	spathi-018.ogg
Aluperin miedät oli sijoitettu Maan kuuhun, mikä sai meidät wpathit tuntemaan olomme vähän epämukavaksi
koska jokainen kulunut päivä sai meidät entistä huolestuneemmiksi siitä että kierot Maakalaiset hyökkäisivät yllättäen
vaikka ilwrathit tolkuttivatkin meille että se olisi mahdotonta
sillä maakalaisilla ei ollut minkäänlaisia aseita tai aluksia.
Se sai meidät tuntemaan olomme vähän paremmaksi, mutta kun ilwrathit lähtivät, aloimme taas pelätä
ja päätimme tehdä strategisen vetäytymisen Marsiin.
Myöhemmin päätimme että olisi viisasta siirtyä Jupiterin kuuhun, Ganymedeen
sitten myöhemmin Saturnuksen kuuhun, Titaniin
ja lopulta tänne Plutoon.

#(what_blaze_of_glory)
Mitä tarkoitat, 'kunnian lieskoissa'? Mitä tapahtui shofixteille?

#(BLAZE_IS)	spathi-019.ogg
Shofixtit olivat puolivillejä, kuten tiedät, koska yehatit olivat kohottaneet heidät
vain muutama vuosikymmen ennen sotaa.
Kun otetaan lukuun heidän tapansa tehdä itsemurhia räjäyttämällä noita niin kutsuttuja 'Kunnialaitteita' taistelua
minulle ei tullut erityisenä yllätyksena että Ur-Quanien päävoiman saapuessa heidän kotimaailmaansa
Shofixtit laittoivat aurinkonsa räjähtämään valtavassa supernovassa
tuhoten koko aurinkokunnan, ja, eikä aivan vahingossa, kymmenittäin Ur-Quanien Taistelulaivoja!
(Snork-snork-snork!)

#(what_about_moonbase)
Mitä sitten tapahtuu Kuussa olevalla asemalla?

#(SET_UP_BASE)	spathi-020.ogg
Tulimme siihen tulokseen, että jos Maakalaiset tajuavat meidän hylänneen Kuussa olevan tukikohdan
he todennnäköisesti yrittäisivät jotakin kieroa.
Siispä me kyhäsimme kokoon joitain vanhoja palveluandroideja ja käskimme niitä ajelemaan ympäri kuun pintaa katepillareilla,
työnnellen samoja pölykasoja ympäriinsä loputtomasti.
Lisäksi me yhdistimme tukikohdan paikallisradiolähettimen melnormien ääni-FunRomiin
nimeltään `Winkyn Onnellinen Yö', toivoen heidän luulevan että me olisimme yhä siellä.

#(what_about_ilwrath)
Mitä tapahtui tähän aurinkokuntaan sijoitetuille ilwratheille?

#(ABOUT_ILWRATH)	spathi-021.ogg
Ilwrath-osaston piti olla kovin harjunlaki, ööh
jäykin räpylä, ei
ai niin - Maavartion SELKÄRANKA; mutta he lähtivät aurinkokunnasta joukolla
pian sen jälkeen kun Ur-Quanien Taistelulaivat olivat lähteneet tästä avaruuden kolkasta.
He väittivät saaneensa suoran käskyn Pahuuden ja Pimeyden jumaliltaan
jotka olivat tulleet tyytymättömiksi ilwrathien passiivisuuteen
ja tahtoivat heidän tappavan tai ainakin kiduttavan jotakuta pian.
Henkilökohtaisesti uskon, että he vain kyllästyivät ja menivät pitämään hauskaa.

#(what_about_other_spathi)
Mitä tapahtui muille spathialuksille?

#(really_thousands)
Satoja? Äläs nyt.

#(SPATHI_ARE)	spathi-022.ogg
Viime vuosien aikana tuli välttämättömäksi siirtää strategisesti osa Maavartio-joukoistamme
kotimaailmaamme siltä varalta, että kimppuumme hyökkää ilkeä ja armoton muukalaisrotu, jota me Spathit kutsumme nimellä
Äärimmäinen Pahuus!

#(what_enemy)
Kuka tai mikä on tämä 'Äärimmäinen Pahuus'?

#(ENEMY_IS)	spathi-023.ogg
Toistaiseksi Äärimmäinen Pahuus ei ole vielä juuri paljastanut itseään, ja sen voimat ja tarkat aikomukset ovat vähän epäselviä
koska se väijyy jopa kaikkein herkimpien pitkän matkan paljastimien kantomatkan ulkopuolella
mikä meidän mielestämme antaa kiistämättömän todisteen Äärimmäisen Pahuuden katalista aikomuksista.

#(when_ilwrath)
Milloin odotat Ilwrathien palaavan?

#(THEN_ILWRATH)	spathi-024.ogg
Jaa, kun he olivat siirtymässä hyperavaruuteen 18 vuotta sitten, me kysyimme heiltä tuon saman kysymyksen
ja luullakseni he sanoivat jotain sen suuntaista kuin
'Aivan Pian'.

#(why_you_here)
Miksi olet yhä täällä, Kapteeni Fwiffo?

#(DREW_SHORT_STRAW)	spathi-025.ogg
Koska voimakkaat ja anteeksiantamattomat isäntämme, Ur-Quanit, asettivat meidät tänne
tiesimme että olisi armottoman typerää olla täysin tottelematta heitä
mutta päätimme että yhden aluksen lähettäminen kotiin kävisi päinsä.
Käytimme yhtä vanhimmista ja  arvokkaimmista rituaaleistamme, Puun-Taffya, valitaksemme onnekkaan aluksen.
Sitten... muutama kuukausi myöhemmin, päätimme ettei OIKEASTI haittaisi, jos lähettäisimme toisenkin aluksen kotiin
ja sitten myöhemmin lähetimme vielä yhden, ja sitten yhden... käsität varmaankin.
Ikävä kyllä, kuten kohtalo määräsi, kun viimeinen rituaali oli suoritettu,
minut, Fwiffo, jätettiin tänne yksin, sillä nuorinkin kuorellinen tietää
että täytyy olla aina yksi spathi joka vetää lyhyen Ta Puun -kepin.

#(how_many_crew)
Paljonko miehistöä aluksessanne on?

#(JUST_ME)	spathi-026.ogg
Minut on voitettu! Olet aivan liian älykäs minunkaltaiselleni kurjalle spathille
minun täytyy nyt alistua suuremmalle muukalaisälyllesi.
Luulenpa, etten paljasta mitään todella tärkeitä salaisuuksia jos kerron sinulle
että jokainen lajini Välttelijä-luokan tyhjiöalus vetää tyypillisesti 30 miestä
vaikka tällä hetkellä alukseni, TähtiJuoksija, ei ole täydessä miehityksessä
kotimaailmani tarpeiden takia heidän vastustaessaan Äärimmäistä Pahuutta
ja itse asiassa alukseni on jokseenkin alimiehitetty tällä hetkellä
kun otetaan huomioon että olen ainoa spathi laivalla, mikä on vähän pelottavaa, kuten varmasti ymmärrät.

#(THOUSANDS)	spathi-027.ogg
Tusinoittain- tarkoitan siis sanoa, tiuittain ja ehkä jopa sadoittain tovereitani kulkee
tässä erikoisviritellyssä, supertehokkaassa, massatuhoon tarkoitetussa avaruusaluksessa
joka pystyisi piirittämään kokonaista aurinkokuntaa jos päättäisimme tehdä niin
ja mitä, teidän onneksenne, emme ole päättäneet tehdä tänään.

#(full_of_monsters)
Galaksi vilisee uhkaavia hirviöitä. Oletko onnellinen täällä -- Yksin ja haavoittuvaisena?

#(HOW_TRUE)	spathi-028.ogg
Kuinka totta, Kapteeni, kuinka totta!
Totta puhuen, meidän kesken, viimeisten seitsemän vuoden ajan olen tuntenut oloni varsin epämukavaksi
ja silti huomaan nauttivani seurastasi, tästä terävästä dialogista
ja valtavan, voimallisen, kuolemaa jakavan aluksen läsnäolosta, joka ystävänäni
tuntisitte varmasti itsenne pakotetuiksi käyttämään pelastaaksenne minut vihamielisiltä elinmuodoilta
jotka uhkaisivat minua kuolemalla.

#(join_us)
Olen varma että tuntisit olosi paljon turvallisemmaksi kanssamme. Kuules, Fwiffo, liity laivastoomme!

#(WILL_JOIN)	spathi-029.ogg
Oi onnenpäiviä ja riemua!
Hylkään kaikki ennakkoluuloni ja epäröintini ja hyväksyn ja juhlin suojelutarjoustanne
ja kuolematonta omistautumistanne hyvinvoinnilleni!
Minun täytyy kuitenkin vaalia surumielisyyttäni hetken
ja varmistaa, että ymmärrätte, että kaikki muut spathialukset. joita yleensä tapaamme galaksissa
eivät tule olemaan yhtä vastaavaisia ystävällisille eleillenne kuin minä
sillä he kantavat Ur-Quanien orjuuden ikeen raskaampana
ja ovat myös taipuvaisia välttelemään liittoutumista täysin tuntemattoman muukalaisen kanssa
mitä minä, tänne yksin jätettynä, en voi tehdä.
Tehkää tilaa kannelle, Kapteeni!

#(WONT_JOIN_1)	spathi-030.ogg
No... haluaisin todellakin
mutta en ole oiken varma että näissä olosuhteissa
liittyminen jännittäviin ja myös vaarallisiin avaruusseikkailuihisi olisi järkevin toimintatapa juuri nyt
koska Ur-Quanit voisivat palata milloin tahansa ja se rangaistus, jonka he minulle asettaisivat tällaisesta petturuudesta
saisi minkä tahansa muun karmean kuoleman näyttämään lystiltä siihen verrattuna.
Kiitos tarjouksesta kuitenkin.

#(give_ship_or_die)
Anna aluksesi tai tuhoamme sinut!

#(WONT_JOIN_2)	spathi-031.ogg
Sinulla on vahvat perustelut, Kapteeni.
Täällä minä olen, yksin ja puolustuskyvyttömänä vihamielisen muukalaismaailman pinnalla.
Yläpuolellani leijut sinä kiertoradalla, hampaisiin asti sädetykeillä, ohjuksilla ja muilla, kauheammilla aseilla, varustautuneena.
Ajattelen siis itsekseni: Fwiffo, onko järkevää jäädä tänne, haavoittuvaisena kuin nahanvaihtaja paistinpannulla?
`EI', vastaan itselleni, `LIITY IHMISEEN - HÄN ON MUKAVA JA HYVÄ!'
Mutta sitten pahanilkinen ääni vastaa:
`varo... ihminen huijaa sinua! Jos liityt häneen, kuolet yksin, avaruuden kylmyydessä.'
Ja syistä, jotka ylittävät ymmärrykseni, Kapteeni, tämä ääni kukistaa toisen
ja siksi minun tulee jäädä tänne... Vaikkakin tahtoani vasten.

#(WONT_JOIN_3)	spathi-032.ogg
Kahdesti olet jo kysynyt tämän kysymyksen, Kapteeni. Sanooko kolmas kerta toden?
Voi, pelkäänpä että ei.

#(GEE_THANKS)	spathi-033.ogg
Vau, kiitos.

#(changed_mind)
Muutin mieltäni. hyökkäämme kimppuusi.

#(youre_forgiven)
Ymmärrämme, että toisinaan tapahtuu tällaisia traagisia väärinkäsityksiä. Suremme, muttemme ole katkeria.

#(THANKS_FOR_FORGIVENESS)	spathi-034.ogg
Huh, kiitos! Hetken ajan luulin, että aioitte tappaa minut!

#(HATE_YOU_FOREVER_SPACE)	spathi-035.ogg
Pelkään sinun kohtaamistasi taistelussa, mutta jos en tee sitä, tulet viikko viikolta vahvemmaksi.
Näin ollen minun tulee kohdata sinut nyt.
Säädän moottorit täydelle teholle, suljen silmäni, ja alan hakata tulitusnappia raivokkaasti.

#(INIT_ANGRY_HELLO_SPACE)	spathi-036.ogg
Olet katala, julma ja petollinen. Epäilen että olet ilwrath apinan nahassa.
Mitä sinä tahdot?

#(SUBSEQUENT_ANGRY_HELLO_SPACE)	spathi-037.ogg
Ah, herra Ilkeä on palannut. Mitähän hän tahtoo tänään? Rauhaa, onnea, iloa kaikille?
Ei, pelkäänpä että kuolema ja hillitön tuho ovat hänen perinteisiä kauppatavaroitaan.
Olenko oikeassa?

#(INIT_NEUTRAL_HELLO_SPACE)	spathi-038.ogg
Voi yllätys ja kauhu!
Vastassani on pehmeä ja vihamielinen naama, joka kuuluu vanhoille vihollisillemme, ihaamisille
ei... ihmenenille, ei, nyt muistankin, imhisille!

#(SUBSEQUENT_NEUTRAL_HELLO_SPACE)	spathi-039.ogg
Hei, imhinen, miten haluat uhkailla minua tänään?

#(INIT_FRIENDLY_HELLO_SPACE)	spathi-040.ogg
Hei, imhisystävä! Kuinka mukava tavata taas. Oletko tappanut ketään tänään?

#(SUBSEQUENT_FRIENDLY_HELLO_SPACE)	spathi-041.ogg
...Ei! Ei! Aseupseeri, älkää ampuko! Se on se imhinen taas, idiootti!
Mitä! Näyttöruutu? Mitä te oikein ...oh.
Hei, imhisystävä! Kuinka voit? Meillä menee hyvin, tosi mahtavasti. 
Ei mitään ongelmia! Pelkkää hyvää. Ei laisinkaan ongelmia!

#(INIT_ALLIED_HELLO_SPACE)	spathi-042.ogg
Terve, kapteeni liittolaisimhinen! Olemme samassa paikassa samaan aikaan
kuin tekin -- kuinka ihmeellistä.

#(SUBSEQUENT_ALLIED_HELLO_SPACE)	spathi-043.ogg
Ah, imhinen! Ihmettelin juuri... onko Tuffa-Yuf vielä elossa?
Oletko nähnyt häntä, voiko hän hyvin?
Hänet lähetettiin Maan avaruusasemalle jonkin aikaa sitten
kapteeniksi Eluder-alukselle osana yhteistyösopimustamme.
Voit olla varma siitä että hänestä tulee erinomainen lisä eliittijoukkoihisi.
Se viikkokausien intensiivinen koulutus tuottaa aina huippuluokan upseerin.
Jos näet hänet, kerrothan hänelle
että pidän yhä hänen velkaansa sitovana, ja odotan pikaista takaisinmaksua.
Kiitos.

#(give_info_space)
Spathi - vaikka välimme eivät ole parhaat mahdolliset, antaisitko minulle vähän tietoja?

#(HERES_SOME_INFO)	spathi-044.ogg
Mielelläni, ja tässä se on - kuuntele nyt tarkkaan, sillä sanon tämän vain kerran.
Älä pyydä palveluksia niiltä, joita väijyt ja murhaat.

#(we_sorry_space)
Kuulkaas nyt. Olemme tehneet virheitä, myönnän sen! Mutta ollaan vaan ystäviä, eikös?

#(APOLOGIZE_AT_HOMEWORLD)	spathi-045.ogg
Vilpittömät ja sydämelliset sanasi lämmittävät sieluani.
Se on päätetty -- olemme ystäviä ikuisesti.
Minun pitää kuitenkin kohta lähteä suorittamaan velvollisuuksiani, emmekä ikävä kyllä näe toisiamme enää koskaan.
Muistan sinut ikuisesti, Kapteeni.
Ja uutena ystävänäsi voin vakuuttaa että sinun tulisi tehdä yleisempi vetoomus spatheille
pyytää anteeksi menneistä konnantöistäsi
sinun kannattaisi hakeutua Korkean Hallintoneuvoston pakeille Spathiwassa.
Hyvästi... ystävä.

#(we_fight_again_space)
Tämä taisteleminenhan on hauskaa! Tehdään sitä taas!

#(OK_FIGHT_AGAIN_SPACE)	spathi-046.ogg
Aghk! Olet kieroutunut ja perverssi! Ansaitset kuoleman.

#(bye_angry_space)
Älä mene pois vihaisena, spathi. Kunhan menet vain pois.

#(GOODBYE_ANGRY_SPACE)	spathi-047.ogg
Ehdottaisin uutta suunnitelmaa sinulle, imhinen:
lähde tästä avaruuden kolkasta, äläkä ikinä palaa.

#(look_weird)
Ei hemmetti! Näytät oudolta -- kaikki nuo pihdit ja tahmainen silmämunasi. Yäk!

#(YOU_LOOK_WEIRD)	spathi-048.ogg
Kauneus on katsojan silmässä.

#(no_look_really_weird)
Ei, eikä ole. Olet vain tavallisen susiruma.

#(NO_YOU_LOOK_REALLY_WEIRD)	spathi-049.ogg
Vai niin? Vai NIIN!?
No...
Niin olet sinäkin.

#(come_in_peace)
Olemme rauhanomaisella matkalla kosmoksen halki.

#(AGAINST_NATURE)	spathi-050.ogg
Kaksi asiaa viimeisimmässä lausunnossasi uhmaa minun tuntemaani luonnonjärjestystä.
Ensinnäkin
`Rauha', kuten sitä kutsut, on illuusiota.
Jos sinulla on `Rauha', et vain ole vielä nähnyt sitä oliota, joka yrittää tappaa sinut.
Toiseksikin
Rauhanomaisiin matkoihin kosmoksen halki harvemmin tarvitaan aseita, jotka ovat tarpeeksi isoja ampumaan reikiä pienen kuun läpi.

#(prepare_to_die)
Oletko valmis kuolemaan tänään, spathi?

#(ALWAYS_PREPARED)	spathi-051.ogg
Me spathit olemme aina valmiita kuolemaan, sillä tiedämme mitä tulee tehdä.
Se menee jokseenkin näin
AIEEEE! Ei! Armoa, minä pyydän! Ei pihtiäni! Pyydän, ei! Rukoilen sinua! Sattuu! EI!

#(since_friendly_give_stuff)
Nyt kun olemme ystäviä, kuuluu hyviin tapoihin että annatte meille lahjoja.

#(GIVE_ADVICE)	spathi-052.ogg
Mielellämme, ehkäpä aloitan pienellä neuvolla.
Älä oleta meidän olevan typeriä.

#(whats_up_space_1)
Spathiystäväni, mitä tärkeitä faktoja voit kertoa?

#(GENERAL_INFO_SPACE_1)	spathi-053.ogg
Luulenpa, että ainoa tärkeä tapahtuma, josta tiedän, koskee alhaisia ja typeriä umgaheja
joiden piloista joudumme kärsimään säännöllisesti.
Ainakin olemme poistaneet yhden heidän ärsyttävien pilojensa lähteistä -- epätavallisen vahvan hyperavaruuslähettimen
jota he käyttivät useaan otteeseen tekeytyäkseen sellaisiksi pelottaviksi hahmoiksi kuin
Suuret Planeetansyöjät
Jud, Vud Jonka Nimeä Ei Käy Lausuman
ja Tappomestari 18.
Sanomattakin lienee selvää ettemme menneet kertaakaan lankaan.
Itse asiassa onnistuimme ottamaan umgaheilta pois heidän rakkaan lähettimensä
ja lopetimme näin heidän sairaat epäasiallisuutensa.

#(bye_friendly_space)
Näkemiin, spathi. Toivon sinun pysyvän terveenä.

#(GOODBYE_FRIENDLY_SPACE)	spathi-054.ogg
Näkemiin, imhinen. Toivon ettet joudu hirviöiden syömäksi.

#(looking_for_a_few_good_squids)
Anna minun olla rehellinen. Etsimme liittolaisia.

#(URQUAN_SLAVES)	spathi-055.ogg
Ellet ole unohtanut, olemme kahlittuna Ur-Quaneihin orjina.
Rangaistusta ehdottamaasi suunnitelmaan voidaan kuvailla `Kuolemana'.

#(why_slaves)
Tässä tulikin mielenkiintoinen kysymys esiin. Jos olette tuollaisia pelkureita, miksi taistelette Ur-Quanien puolella?

#(UMGAH_TRICK)	spathi-056.ogg
Tämä on surullinen tarina, joten älä edes yritä pidättää kyyneliäsi.
Kun Ur-Quanit olivat kukistaneet ilwrathit, he käänsivät Armadansa voiman spatheja vastaan.
Termi `nopeasti alistettu' kuvaa parhaiten sitä, mitä tapahtui seuraavaksi.
Kun Ur-Quanit saapuivat Spathiwaan, tapahtui suuri seremonia.
Osaan tästä seremoniasta kuului erinäisten osien planeettamme pinnasta räjäyttäminen radioaktiiviseksi pölyksi
ja siitä osasta emme nauttineet.
Mutta pahin oli vielä tulossa.
Johtajamme kutsuttiin Ur-Quanien Lordi 1:n taistelulaivan komentosaliin
missä heille luettiin pitkä dokumentti, joka selitti uusille orjille annettavia valintoja.
Kun johtajamme kuulivat termit `ikuisesti suljettu' ja `läpäisemätön kilpi'
pelkäänpä että he kiihtyivät liikaa, ja tekivät kohtalokkaan erheen.
Päätös viestitettiin Ur-Quaneille yhdellä kahdesta sauvasta, joista yksi oli värjätty mustaksi, toinen valkoiseksi.
Johtajamme ojensi valkoisen sauvan yhdelle Ur-Quanien palvelijoista, ilmaisten `kesanto'-orjuutta
mutta palvelija jotenkin vaihtoi sauvoja ja ojensi Ur-Quan-lordille mustan sauvan
ilmaisten haluamme tulla taisteluorjiksi!
Kun opimme vaihdosta, oli jo myöhäistä -- Ur-Quanit eivät sallineet muutosta asemassa.
Tämän murheellisen päivän jälkeen meidät pakotettiin omaksumaan Ur-Quanien tähtikonnien rooli.
Yritimme vältellä taistelua, mutta Ur-Quanit antoivat meille kolme varoitusta, joista kukin oli edellistä ankarampi.
Kun saimme tietää ettei olisi kolmatta varoitusta, ainoastaan tuhoutuminen
astuimme uuteen rooliimme uudella tarmolla.
Ai, ja oletkin varmaan jo arvannut -- se Ur-Quanien palvelija joka teki vaihdon
oli umgah.

#(tell_us_about_you)
Mitä voit kertoa meille lajistanne?

#(ABOUT_US)	spathi-057.ogg
Meitä voisi parhaiten kuvailla `Metanilviäisinä'
joilla on sekä simpukan että Dravatzin, jota ei esiinny maailmassasi, parhaat ominaisuudet.
Olemme älykkäitä ja nokkelia, vaikka meitä ei ikinä voisi kutsua oveliksi.
Joka päivä herätessämme lausumme ääneen perinteisen spathirukouksen
Hyvä Jumala... Älä anna minun kuolla tänään! Huomenna olisi paljon parempi!

#(what_you_really_want)
Mutta mitä sinä todella tahdot tästä suuresta `Elämäksi' kutsutusta mysteeristä?

#(WANT_THIS)	spathi-058.ogg
Tahdon elää ikuisesti, ilman minkäänlaista kipua ja omistaa valtavan henkilökohtaisen omaisuuden sekä ison joukon nuoria naaraita.
Jos vallassasi on antaa tämä, rukoilen sinua tekemään niin.

#(how_about_alliance)
Näissä olosuhteissa olisi mielestäni parasta jos liittoutuisitte Maan kanssa välittömästi.

#(SURE)	spathi-059.ogg
Tottakai, pidä sitä tehtynä. Liittolaisia katkeraan loppuun saakka.
EIKÄ!

#(part_in_peace)
Lähdemme kuten tulimmekin, rauhassa.

#(KEEP_IT_SECRET)	spathi-060.ogg
Kuules, voisimmeko pitää tämän salaisuutena meidän kahden välillä?
Tämä on tosiaankin aika noloa.

#(heard_youre_cowards)
Olemme kuulleet että koko rotunne on pelkureita. Onko se totta?

#(DARN_TOOTIN)	spathi-061.ogg
Kyllä, ehdottomasti, ja varauksetta.
Tämä järjestelmä on pitänyt meidät hengissä vuosituhansia, emmekä näe syytä muuttaa sitä nyt.

#(wanna_fight)
Haluatteko taistella?

#(YES_WE_DO)	spathi-062.ogg
Ööh... kyllä, me haluamme.

#(so_lets_fight)
Taistellaan sitten.

#(OK_LETS_FIGHT)	spathi-063.ogg
Okei, taistellaan. Täältä tullaan. Hihkumme innosta päästä taistelemaan.

#(so_lets_fight_already)
No taistellaan sitten jo!

#(DONT_REALLY_WANT_TO_FIGHT)	spathi-064.ogg
Oh! Ööh... muutimme mieltämme. Emme tahdokaan. Sori.
(Pwappy, senkin idiootti! Sanoinhan ettei se toimisi!)

#(attack_you_now)
Paha tursas -- valmistaudu kuolemaan!

#(YIPES)	spathi-065.ogg
En voi uskoa tätä!
Imhinen ei ainoastaan ole järjettömän vihamielinen vaan hän ei myöskään hallitse biologisia analogioita!
Olemme paljon lähempää sukua Maan simpukoille ja
niin mitä, aseupseeri? Hänen aluksensa lähestyy suojat päällä aseet valmiina...
Jaips!

#(whats_up_space_2)
Hei heput, mitäs uutta?

#(GENERAL_INFO_SPACE_2)	spathi-066.ogg
Pelkäänpä ettei paljoakaan. Olemme vain katselleet tähtiä.
Kuules, yksi juttu muuten oikeasti tapahtui
viime kuun 17.päivänä; näimme uuden tähden ilmestyvän Circinin ja Chandrasekharin tähtirykelmien väliin.
Me katselimme ja katselimme sitä -- kolmen päivän ajan me vain katselimme sitä
Sitten se meni pois, katosi, tuosta vain.
Toivottavasti se palaa.

#(give_us_info_from_space)
Liittolaiset, suokaa meille viisautenne lahjoja.

#(GET_INFO_FROM_SPATHIWA)	spathi-067.ogg
Jumittuneena tänne syväavaruuteen emme opi paljoakaan kiinnostavia asioita.
Kehotan sinua konsultoimaan niitä kiinnostavampia heppuja Spathiwassa.

#(give_us_resources_space)
Pyydän teitä jakamaan mineraalivarantonne kanssamme liittolaisina.

#(GET_RESOURCES_FROM_SPATHIWA)	spathi-068.ogg
Kuten haluat. Jätteenkierrätysyksikkömme on käytössänne.
Sieltä löydätte rutkasti metaania, sulfuurikaasua, ja joitakin kiinnostavia orgaanisia yhdisteitä.
Ottakaa vapaasti kaikki minkä tahdotte.

#(what_do_for_fun)
Miten te heput huvittelette täällä syväavaruudessa?

#(DO_THIS_FOR_FUN)	spathi-069.ogg
Meillä oli ennen tylsää, mutta sitten ostimme tämän siistin viihdetuotteen.
Se simuloi suurta seikkailua läpi tuhannen parsekin vihamielisen avaruuden
jossa tapasimme kiinnostavia muukalaisia, paljastimme kauan sitten kadonneen superrodun salaisuuksia
ja loppujen lopuksi, pelastaaksemme maailmamme tuholta, meidän piti kohdata kauhistut
ei mitään, huomaan ettet ole oikeasti kiinnostunut.

#(bye_ally_space)
Näkemiin, spathiystäväni. Toivon että matkasi sujuu turvallisesti.

#(GOODBYE_ALLY_SPACE)	spathi-070.ogg
Samaa sinulle.

#(OK_WE_FIGHT_AT_PLUTO)	spathi-071.ogg
Nesteeni sykkivät kehoni läpi epätavallisella raivokkuudella!
Röyhkeytesi on saattanut minut väkivaltaiseen vimmaan
ja olen pakotettu hyökkäämään kimppuusi edeltäehkäisevällä, puolustavalla toiminnalla.
Nyt et tule ikinä oppimaan tärkeitä salaisuuksiani
kuten sen Oranssin Jättiläistähden, jonka ympäri kotimaailmani kiertää koordinaatteja
ups -- hitto! -- sait minut paljastamaan sen!
Kapteeni, jos jotenkin selviät hyökkäyksestäni, minulla on yksi vilpitön toive
se, että sinut kohta nielee hitaasti ruma, litteähampainen kasvissyöjä!

